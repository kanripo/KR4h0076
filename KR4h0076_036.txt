# -*- mode: mandoku-view; -*-
#+TITLE: 天下同文集
#+DATE: 2015-08-25 00:35:11.445046
#+PROPERTY: ID KR4h0076
#+PROPERTY: BASEEDITION WYG    
#+PROPERTY: JUAN 卷三十六
<pb:KR4h0076_WYG_036-1a>¶
欽定四庫全書¶
　天下同文集巻三十六　　元　周南瑞　編¶
　　祭文¶
　　　祭須溪文　　　　　　　　　鄧光薦¶
嗚呼天地間竒詭超邁之氣于是乎絶四十五年如手¶
如足之情於是乎訣疇昔燈前高歌執别曽未三宿云¶
何奄忽欲訪何之山隂無雪欲見何期屋梁未月斜日¶
寒冰鄰笛為裂思君平生肝膽火熱相知靡三相於何¶
<pb:KR4h0076_WYG_036-1b>¶
切嗟彼俗人焉知毫末君㡬哭予於亂離予忍慟君於¶
羸劣㷀㷀予生種種予髪倘幽㝠其相待曽㡬何其闊¶
絶顧原隰之相求已不勝其凄咽何時宇宙復見此傑¶
　　　祭蕭方厓文　　　　　　　　王應梅¶
嗚呼廬陵俯仰百年丞相文山精忠貫日月而志無成¶
大博須溪文章昭河漢而時不用今御史方厓勁氣搖¶
山岳而不得年以死吾未暇哭吾私而為蒼生慟未暇¶
為蒼生慟而為吾廬陵長太息嗚呼廬陵¶
<pb:KR4h0076_WYG_036-2a>¶
　　　祭御史蕭方厓文　　　　　　黄瑞節¶
嗚呼天不可信善不可為小人之是君子之非大江以¶
南二三人物公於其間尤為超出有時有命有志有才¶
南馬援柱北李陵臺淺之量公功名富貴一至之性於¶
人有濟凡今之官茍且相師以為得體以為時宜公每¶
行部必搏猛虎搖毒反噬亦莫彼顧此豈有他不過肯¶
廉莫邪鉛刀無鈍無銛一二就斃䝉福何限局於分守¶
掛一漏萬庶㡬公論擢在臺僚憂者膽掉喜者意消名¶
<pb:KR4h0076_WYG_036-2b>¶
實所加上下通信立功立言矢決川迅斯時斯人而可¶
死耶斯人斯年而可死耶乾坤生氣在結數輩世皆欲¶
殺天不少悔古今豪傑中路無成黄間黑業殆未欲平¶
運茍如此理不勝欲嗚呼嗣祖焉知非福囘首平生言¶
危行危剛固不折隘亦有之奴婢小人妄論交舉事至¶
今日此固其所存者奄奄去者堂堂百年有頃孰短孰¶
長地下此心死而死矣為人為神幽明一理吾哭吾私¶
能㡬何時作七載縁結一語知春風廬阜夜雨滕閣隆¶
<pb:KR4h0076_WYG_036-3a>¶
興執别金陵後約料理余迓鞭辟余前余之不遇其人¶
其天余未能來公未有暇剪紙江頭乃有今者病之萌¶
芽曷不歸來家書闊絶亦已焉哉往嘗諌公踈用剛劑¶
豈其壊㑹竟生此弊見謂錢塘買棺自隨此時此情此¶
地此詩豈必尸解豈必滅度乗雲而來抱月而去捐世¶
未老惠妾無終習聞其語忽繫其逢天地恨事為隂為¶
雨其於人也為病為怒余於公死意敗神傷如寤如寐¶
如存如亡昔者有言丈夫千載四海斯文執筆誰待¶
<pb:KR4h0076_WYG_036-3b>¶
　¶
　¶
　¶
　¶
　¶
　¶
　¶
　天下同文集巻三十六¶
