# -*- mode: mandoku-view; -*-
#+TITLE: 天下同文集
#+DATE: 2015-08-25 00:35:11.660949
#+PROPERTY: ID KR4h0076
#+PROPERTY: BASEEDITION WYG    
#+PROPERTY: JUAN 卷五十
<pb:KR4h0076_WYG_050-1a>¶
欽定四庫全書¶
　天下同文集巻五十　　　元　周南瑞　編¶
　　詞¶
　　　金人捧露盤　　　　　　　羅志仁¶
　　　　丙戌過錢塘¶
濕苔青妖血碧壊垣紅怕精靈來往相逢荒烟瓦礫寳¶
釵零亂隠鸞龍呉峯越巘翠顰鎖若為誰容　浮屠换¶
朝陽殿僧磬改景陽鐘興亡事淚老金銅驪山廢盡更¶
<pb:KR4h0076_WYG_050-1b>¶
無宫女說𤣥宗海濤落月角聲起滿眼秋風¶
　　　霓裳中序¶
　　　　四聖觀¶
來鴻又去燕看罷江潮收畫扇湖曲雕䦨倚倦正船過¶
西陵快篙如箭凌波不見但陌花遺曲凄怨孤山路晚¶
蒲病栁澹緑鎻幽院　離恨五雲宫殿記舊日曽遊翠¶
輦青紅如寫便面下鵠池荒放鶴人逺粉牆隨岸轉漏¶
碧瓦殘陽一線蓬萊夢人間那信坐看海濤淺¶
<pb:KR4h0076_WYG_050-2a>¶
　　　揚州慢¶
危榭摧紅斷磚埋緑定王臺下園林聽檣竿燕子訴别¶
後驚心儘江上青峰好在可憐曽是野燒痕深付瀟湘¶
漁笛吹殘今古銷沉　妙奴不見縱秦郎誰更知音正¶
雁妾悲歌鵰奚醉舞繡户停砧花碧舊愁何處魂歸些¶
晚日隂隂𣺌雲平鐵嶺凄凉天也沾襟¶
　　　齊天樂　　　　　　　　　　詹　玉¶
　　　　贈童甕天兵後歸杭¶
<pb:KR4h0076_WYG_050-2b>¶
相逢喚醒京華夢呉塵暗斑吟髪倚擔評花認旗沽酒¶
歴歴行歌竒迹吹香弄碧有坡栁風情逋梅月色畫鼔¶
紅船滿湖春水斷橋客　當年何限俊侣甚花天月地¶
人被雲隔却載蒼烟更招白鷺一醉西門又别今囘記¶
得再折栁穿魚賞花催雪如此湖山忍教人更說¶
　　　桂枝香¶
　　　　紫極宫寫韻軒¶
紫薇花露飄灑作凉雲㸃宫勾羽字字飛仙下筆一簾¶
<pb:KR4h0076_WYG_050-3a>¶
風雨江亭月觀今如許有飄零墨香千古夕陽芳草落¶
花流水依然南浦　甚兩兩凌風駕虎凭天孫標致月¶
娥眉嫵一笑生春不比世間兒女筆牀硯滴曽窺處有¶
西山青眼如故翠箋寄與玉簫吹徹鳯吟鸞舞¶
　　　木蘭花慢　　　　　　　　李　琳¶
　　　　汴京¶
蘂珠仙馭逺横羽葆簇霓旌甚鸞月流輝鳯雲布彩翠¶
遶蓬瀛舞衣怯環珮冷問梨園㡬度沸歌聲夢裏芝田¶
<pb:KR4h0076_WYG_050-3b>¶
八駿禁中花漏三更　繁華一瞬化飛塵輦路刼灰平¶
悵碧滅烟綃紅凋露粉寂寞秋城興亡事空陳迹秪青¶
山淡淡夕陽明懶向沙鷗說得栁風吹上旗亭¶
　　　六么令¶
　　　　京中清明¶
淡烟疎雨香逕𣺌鶗鴂新晴畫簾閒巻燕外寒猶力依¶
約天涯芳草染得春風碧人間陳迹斜陽今古㡬縷遊¶
絲趂飛蝶　誰向尊前起舞又覺春如客翠袖折取蔫¶
<pb:KR4h0076_WYG_050-4a>¶
紅笑與簪華髪囘首青山一㸃檐外寒雲疊梨花著雨¶
栁花飛絮夢遶䦨干滿園雪¶
　¶
　¶
　¶
　¶
　¶
　¶
<pb:KR4h0076_WYG_050-4b>¶
　¶
　¶
　¶
　¶
　¶
　¶
　¶
　天下同文集巻五十¶
