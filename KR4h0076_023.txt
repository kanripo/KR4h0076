# -*- mode: mandoku-view; -*-
#+TITLE: 天下同文集
#+DATE: 2015-08-25 00:35:11.255040
#+PROPERTY: ID KR4h0076
#+PROPERTY: BASEEDITION WYG    
#+PROPERTY: JUAN 卷二十三
<pb:KR4h0076_WYG_023-1a>¶
欽定四庫全書¶
　天下同文集巻二十三　　元　周南瑞編¶
　　牒¶
　　　移嶺北湖南道肅政廉訪司乞致仕牒¶
　　　　　　　　　　　　　　　盧　摰¶
當職伏自去嵗到任未㡬感觸風寒宿疾發動病態叢¶
集實慮難勝職任具呈江南諸道御史行臺及移文貴¶
司備申憲臺以求醫歸田為請者屢矣亦巳叠奉臺檄¶
<pb:KR4h0076_WYG_023-1b>¶
不䝉准申自惟㢲愞闒茸重以疾病支離猥荷睠存揣¶
已揆分何以得此慚悚之餘徒有䇿勵疲駑黽勉朝夕¶
顧雖涓流塵坌無益崇深而庶㡬圖報萬分之一者似¶
亦不可棲遲㝠黙寂然遂已也自爾以來力疾治事又¶
經八九月終是大病之後精力難於平復飲啖無味不¶
食自飽皮膚踆慢不能充實兀坐少頃已復昏睡今方¶
首夏尚未炎熱腠理不密動輒自汗南土氣候不常時¶
或風雨稍覺涼冷衆皆絺綌已獨衣裌衆皆衣裌已獨¶
<pb:KR4h0076_WYG_023-2a>¶
挾纊但遇隂晦腿膝注膇歩履蹣跚目視昏近兩耳重¶
聽心思憒憒事多遺忘當職年雖未及六十其衰悴癃¶
老之狀雖年踰七十者未必至此欲望憲臺許准致仕¶
養疴山藪别選賢能以代其處公私之間俱為便益雖¶
古大夫七十致政却縁禮經所載四十始仕摯在稚幼¶
特䝉世祖皇帝天地大造教育作成年及弱冠疵賤姓¶
名已登仕版今上皇帝嗣登寳位圖任賢人以摯遭際¶
先朝服勤帷幄多歴年所擢置侍從居無㡬何選任方¶
<pb:KR4h0076_WYG_023-2b>¶
岳敡歴中外垂四十年儒者之榮至是極矣由是而言¶
較之古者四十始仕七十致仕者從政之年過於禮經¶
所云者已數年矣又近代熙豐間范蜀公鎮年六十四¶
遂致仕而歸援以為例彼以論事不合而歸摯以謝病¶
得請而歸酌古凖今何不可者雖摯於范鎮無能為役¶
欽惟主上聖神文武逺追勲華尚何區區宋代熙豐之¶
君所敢擬倫而豈可使宋獨有六十四致仕之鎮而吾¶
堂堂聖元獨無五十餘致仕之摯也又縁御史肅政俱¶
<pb:KR4h0076_WYG_023-3a>¶
為風憲之司肅清風俗條格具在即允所請其為風俗¶
之助誠於大體有所闗係當職陳乞之言即非好竒矯¶
俗盖古有以退為進飾讓釣名者當職渉閱載籍即有¶
此類每撫巻嗤笑以為可恥今兹移文求醫致仕既無¶
規避又有故常欲望憲臺鑒其悃欵雖未及年因病有¶
請縣車之典得從摯始實為榮幸¶
　¶
　¶
<pb:KR4h0076_WYG_023-3b>¶
　¶
　¶
　¶
　¶
　¶
　¶
　¶
　天下同文集巻二十三¶
