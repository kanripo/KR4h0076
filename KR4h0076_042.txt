# -*- mode: mandoku-view; -*-
#+TITLE: 天下同文集
#+DATE: 2015-08-25 00:35:11.529999
#+PROPERTY: ID KR4h0076
#+PROPERTY: BASEEDITION WYG    
#+PROPERTY: JUAN 卷四十二
<pb:KR4h0076_WYG_042-1a>¶
欽定四庫全書¶
　天下同文集巻四十二　　元　周南瑞　編¶
　　詩¶
　　　春晚歙郡高齋　　　　　　　盧　摰¶
憑高得華構燕坐臨此州偶來税塵鞅得與静者遊甿¶
俗仍楚越城居帯林丘川明雲物閒風暄鳥聲幽羣峯¶
舉自獻春溪亦争流餘花殿芳序春苖緑平疇臨觴詎¶
能飲對時思悠悠將指訪凋瘵摩撫庶有瘳曠職固所¶
<pb:KR4h0076_WYG_042-1b>¶
虞永日聊淹留¶
　　　宣城南郊何氏遊集¶
懐痾苦無悰撫節驚嵗暮淹旬屬休告寧復嬰物務幽¶
人偶相賞蕭散隨所遇寒郊聨騎出崇岡時延駐山家¶
如可即雞犬隔烟霧舉鞭問樵丁始識林下路亭榭歘¶
軒敞巖壑鬱盤互主人能愛客何必論雅素濁醪散襟¶
顔池鮮足供具雖非窮勝踐政自得野趣日夕歸影亂¶
嵐霏襲衣裾鳴騶慎毋前悠然望江樹¶
<pb:KR4h0076_WYG_042-2a>¶
　　　書梓山寺經室¶
問俗來山郭攜春到隔溪花香破禪寂林樾受鶯啼欲¶
和觀音偈聊乗醉墨題閒雲若留客不肯為予西¶
　　　清華觀西軒¶
琳宇夏天曉官曹今日閒深林欲無路疎竹不遮山静¶
對黄冠語時看白鳥還平生林壑趣聊復此牕間¶
　　　少林寺贈達禪師¶
　　　　是日得至面壁菴觀達摩石影¶
<pb:KR4h0076_WYG_042-2b>¶
古刹東風裏逢僧一解顔收經出深竹披衲下空山未¶
要天花墮聊看石影閒何妨病居士明日到田間¶
　　　用韻答李肅政承之¶
隩室儆嵗暮半菽供朝餐忽聞農父言東田出遊觀兀¶
兀遵㣲行隕籜探茅菅霜風亦云厲松栢那可干勝寄¶
動暌濶幽素勞音翰如何烟霞姿乃在原隰間叢祠構¶
前驅一笑開襟顔豈不懐簡書悠然有餘閒衡門可棲¶
遲濡轡聊盤桓明晨下巖㟧相望邈河闗¶
<pb:KR4h0076_WYG_042-3a>¶
　　　郡齋書事兼答汴梁夾谷左丞¶
十年皇華使咨度愧清袠承命甫為郡慮無理人術簡¶
書劇沉迷將迎靡虚日星言入公府短髪不遑櫛首夏¶
氣清淑鳥鳴庭樹密疎箔懸永晝南風泛瑤瑟退食方¶
息偃卒吏已盈室孤臣偶紆組豈不懐曠佚賴有同心¶
人魁然位丞弼昭昭麟鳯瑞渾渾金玉質革緘畏稱題¶
高誼寡儔匹矢心報知已言語詎能畢河流衍洪源嵩¶
高屹青出期公山水間千秋恒若一¶
<pb:KR4h0076_WYG_042-3b>¶
　　　送程中丞介甫赴雲南行臺¶
蕭蕭征馬鳴冽冽驚飈吹聞君逺行邁執法西南夷六¶
詔漢始通有唐亦羈縻今雖郡縣置綏懐不在兹物産¶
富金具吏習為磷緇垢衣可無澣直繩詎易持肅躬行¶
所素舉綱植其維寒霜固非厲春陽竟何私坐令蠻風¶
革仰報國士知泛泛江海客區區簡書期恨恨久别離¶
去去長相思¶
　　　古城　　　　　　　　　　　劉　因¶
<pb:KR4h0076_WYG_042-4a>¶
我行常山尾高城墮吾前按轡覽形勢依依見前燕易¶
水開前襟飛狐連右肩遥想豪傑塲撫已増慨然薪人¶
過我前一笑如相憐指城前問子考古今㡬年沉思未¶
及答行歌入蒼烟¶
　　　登武陽¶
朝遊樊子館晚上武陽城潮接滄溟近山從碣石生斷¶
虹雲淡白返照雨疎明日暮悲吟發樵歌已愴情¶
　　　銅雀硯¶
<pb:KR4h0076_WYG_042-4b>¶
諸侯負漢巳堪憐直筆何為亦魏編却愛曹瞞臺上瓦¶
至今猶屬建安年¶
　　　慎獨¶
一葉下秋水㣲波去不停望中猶隠隠直欲到滄溟¶
　　　觀化¶
風雨何方來呼童出門望歸報是羣蜂聲在庭花上¶
　　　易臺¶
望中孤鳥入銷沉雲帯離愁結暮隂萬國河山有燕趙¶
<pb:KR4h0076_WYG_042-5a>¶
百年風氣尚遼金物華暗與秋光老杯酒不隨人意深¶
無限霜松動巖壑天教搖落助秋吟¶
　　　宋理宗南樓風月横披¶
試問隂山勅勒歌朔風悲壯動山河南樓風月無多景¶
緩歩㣲吟奈爾何¶
物理興衰不可常每從氣運見文章誰知萬古中天月¶
只辦南樓一夜凉¶
　　　滴水龕¶
<pb:KR4h0076_WYG_042-5b>¶
膚寸遍天下至静含氤氲因看石滴水窺見禾生雲¶
　　　偶成¶
夢囘聞雨聲忽覺是風葉問予何以知仰見梁間月¶
　　　曽㸃扇頭¶
獨向舞雩風下來坐忘門下欲生苔歸時過著顔家巷¶
說與城南花正開¶
　　　宋高宗題李唐秋江圖¶
秋江吞天雲拍水濤借西風扶不起斷雲分雨入江村¶
<pb:KR4h0076_WYG_042-6a>¶
囘首龍沙㡬千里淡菴老筆搖江聲仿彿阿唐慘愴情¶
千秋萬古青山恨不見歸舟一葉横¶
　　　今日¶
今日柴闗㡬客來擬從屐齒數莓苔求文道士花前至¶
載酒門生雨後囘¶
　　　盆池¶
自慚眼孔一盆多奈此無邊風月何莫道渾非九雲夢¶
不妨能著百東坡斡旋在手天隨轉虚静如心景自過¶
<pb:KR4h0076_WYG_042-6b>¶
誰道扁舟托呉越為言吾老怯風波¶
　　　懐古　　　　　　　　　　　李謹思¶
昔我從耆英圖史娛朝昏咄嗟陵與谷永謝西州門夢¶
中亦識路欲徃先銷魂往還無須臾失聲强復吞西山¶
照公檻南山亘公垣平生五畆池東海遙崩奔公門山¶
海并遂斡造化元招公有薇菊酬公有佳尊行吟聞地¶
籟飛奏劘天閽公來月星懸公歸江漢翻六籍未渠央¶
百聖諒斯存翩翩媚學子風節當誰敦我髪日以變洮¶
<pb:KR4h0076_WYG_042-7a>¶
面留心源庶無騂汗流獨此清泪痕英英出靈變杳杳¶
通緒言因風薦商參秋思隨孤鶱¶
　　　補疎齋題鵝湖¶
客來誰與期㣲鐘度山椒松風如起子間以笙與簫逸¶
嚮諒斯存幽踪莽難招極目不知還新詩生泬寥¶
　　　王以道三䘮未舉¶
豈無一弓地載子三世碑碑端語云云碑下冢纍纍白¶
楊秋氣深碧草春露滋翻憐㑹稽山禹穴不得窺¶
<pb:KR4h0076_WYG_042-7b>¶
　¶
　¶
　¶
　¶
　¶
　¶
　¶
　天下同文集巻四十二¶
